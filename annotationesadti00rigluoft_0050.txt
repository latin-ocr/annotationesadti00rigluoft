xn

fas sit elam peccare: paranti i. e. si pares scil. peccare, Deus sit, qui vetet, hos dolos
occultos esse. Pro clam autem quidni poetae adiectivum aut participium ponere liceat?
Occurrit quidem Dissenius: scribendum ait fuisse: nec fas tibi sit celare peccanti. Nonne
vero graece dicitur ἔλαθε ποιήσας et λαβών ἐποίησεν aut δῃοῦν φθάνω et φθάνων Gna?-
Atque haec inter se differre, nemo ignorat. Simili modo nec fas est tibi celanti peccare
valet: es ist dir unmoglich, heimlich zu siindigen: alterum autem nec fas est tibi celare
peccanti: es ist dir unmoglich, wenn du siindigst‚ es zu verhehlen: ergo alterumytollit
potestatem furtim peccandi, alterum peccati celandi. Denique dativus celanti nihil
habet offensionis, cum ratio eius simillima sit dativi verbis licet, datur, contingit ad-
iuncti. Ne vero quis fastidiosior numeros damnet, adeat Heynium, qui aliorum poeta-
rum locos comparando hanc offensionem sublevavit. Iam vero totam sententiam si ex-
aminaveris, nihil invenies, quod vulgatae scripturae adversetur. Modo namque poeta
puerum monuit, se malle omnia supplicia perpeti, quam eius perfidiam. Tum pergit
dicere: nec tibi celanti fas sit peccare: paranti sit deus, qui cet. verte: Auch sei heim-
lich zu siindigen dir ganz unmoglich: machst du den Anschlag dazu, hore, so sei ein
Gott, der deinen Trug nicht verborgen sein lasse. In his equidem nihil video, quod
quis iure reprehendat. Num vero vetet an vetat scribendum sit, incertus sum. Cum
sit legatur, qui coniunctivus ad vim futuri accedit, vetet fortasse potius est: quam-
quam poetis in hoc genere aliquid permittendum est. Restat, ut breviter dicamus de
scriptura paucorum librorum celari, quam Huschkius merito respuit. Iunxerunt quidem
veteres passivo huius verbi nominativum rei, velut Horat. Serm. ΙΙ. 4, 11.: praecepta
canam, celabitur autor, et ovid. Art. Amat. Il. 389.: sed furto celetur culpa modesto:
Met. ΠΙ. 552. sors querenda, non celanda foret. sed apparet, aut rem esse aut
nomen hominis pro re positum: ubi vero aliquis ipse dicitur celari, patrio sermone ex-
plicandum est, ihm wird etwas verborgen: quod hic ineptum foret. - v. 25. Ipse deus
tacito permisit lene ministro Ederet ut multo libera verba mero. Et lene larva scriptu-
rae est, nec magis sana sunt illa, quae alii libri praebent, leve, leva, seva. Lena ex
uno libro Statii dederunt. Atque lenarum in his rebus frequentem usum fuisse, Hey·
nius affirmat. nempe in conciliandis puellarum amoribus: nec vero hic Tibulli puer
scortum est, qualia in stabulis illis Petronianis volutantur. Dissenius se ait nescire, quid
impediverit, quominus dives amator ad corrumpendum puerum lenae opera uteretur.
Potuit sane ficri: sed inde non sequitur, ut ita factum sit. At, inquit, ex verbis multo
mero colligi id potest: erant enim lenae bibaces. Recte istuc quidem. Verum hoc loco
aliquid debet accidere praeter exspectationem, quo appareat, deum ipsum detectae
fraudis auctorem fuisse. Praeterea si lenae in his flagitiis aliqua provincia defertur,
quae partes ministro relictae? Minister, inquit Dissenius‚ est servus, heri comes. At
is ipse minister dici nequit, nisi domino in aliqua re instruenda et apparanda praesto
est. Quid igitur fecit egitvc tacitus iste servus, ut minister vocaretur? Equidem Heynio
assentior, eum ministrum libidinis, transactorem foedissimi amoris esse. At si idem vir
doctus lenam dicit ministram dominae fuisse, quemadmodum partes voluerit distributas
aut quale totum hoc negotium fuisse crediderit, non intelligo. Accedit, quod ministro

