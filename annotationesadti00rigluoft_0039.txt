Eleg. Vll. ν. 1. hunc cecinere diem — hunc sore. Heynius ut vulgatam scriptu-
ram ab omni suspicione defenderet, Parcarum ait hoc esse vaticinium ideoque assur-
gere orationem. Hanc rationem secutus Huschkius effert locutionis audaciam, qua diei
natali res gestae hominis eo die nati tribuantur, eamque aliorum poetarum locis munire
conatur: quorum locorum tamen nullus est, quo id, quod ipse vult, efficiatur. Ego,
nisi Messalae idem, quod Timoleonti, contigit, ut ipso die natali hostes funderet, non
possum, quin inepte locutum poetam iudicem: nec, si ita esset, dubitarem scripturae
vulgatae coniecturam Heynii hoc cecinere die -- hoc sore longe anteponere. Nam
pro actis gestisve rebus dies vel annus poni nequit, nisi is, quo ipso hae res actae
gestaeve sunt: de qua re conf. Beuich. Lex. Tacit. proleg. p. 99. Veruntamen etsi
nusquam relatum legimus, Messalam ipso die natali victoriam ex Aquitanis reportasse,
tamen non est, cur huius loci testimonio fides detrahatur: nam si uno die tota provincia
pacata non est, quid impediit, quo minus uno die unoque proelio summa rerum transige-
retur? Recte igitur Disscnius rem ita milii videtur expedisse, ut Messalam diceret natali
quidem die acerrimo proelio ad Atacem vicisse: postmodum vero singulos deinceps
aggressum Aquitaniae populos debellasse. ‘Cum iis, quae sequuntur, victus Atax con-
feras licet Horat. C. Il. 9, 22: Medumque flumen gentibus additum victis. — v. 9. Non
sine me est tibi partus honos. Poeta se quoque his rebus interfuisse ait. Video. Ac
si quis dixerit non sine me ηαυὶςαε, iter facis, vivis, in toro iaces, planum erit, quid
dicat. at verba non sine me est tibi honos partus etiam ita accipi possunt, ut quis
dicere videatur, sua ope, praesidio, consilio factum esse, ut alter gloriam sive laudem
alicuius rei adeptus sit (conf. Bosii annot. ad Cornel. Nepot. V. Thrasyb. 1.). Sed
esto. verecundius certe Horatius, qui Epod. Ι. 1. 16: comes, inquit, minore sum futurus
in metu. — v, 12. caerula lympha Liger. Pro caerula Gruppius coniicit garrula,
quod tacitis opponatur. Belle istuc quidem. verum garrulus fontibus, quod ego sciam,
et rivis potius, quam amnibus tribuitur. Adde quod Ligeris unda Lucano (Phars. l. 439.)
placida vocatur. — v. 13. An te Cydne canam tacitis qui leniter undis caeruleus
placidis per vada serpis aquis. Ita Lachinannus et Dissenius dederunt ex libris. Vul-
gata caeruleis placidus est de coniectura Statii. Heynius in annotatt. tuetur scripturam
caeruleus: quippe in delectu enim attributorum, quibus nomina fluviorum ornarentur,
alios quoque poetas minus fuisse diligentes. Equidem persuadere mihi non possum,
poetas doctos quidem et politos in electione epithetorum tam licenter ct perverse egisse,
ut quo artificio vim et naturam rci alicuius illustratam vellent, hoc ipso eam obscura-
rent. Quod si interdum uni flumini, ut Ladoni apud Ovidium, attribuuntur, quae inter
se contraria sunt, non increpanda continuo est poetarum inconstantia aut licentia.
Ipsa enim natura fluminum varia est et mutabilis eorumque cursus modo placidior
modo rapidior: ad quam varietatem plurimum valent anni tempora , alvei spatia et

l

