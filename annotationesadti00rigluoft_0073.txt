XXXV

temporum, quibus ne deos quidem puduisset Veneri palam servire ‚ orationem trans·
tulit ad detestationem ferreae aetatis, qua homines avaritia ducti arma hostibus inferre
quam Veneri militare mallent, id non vituperandum mihi videtur. Totum illud distichon
peperit dolor, quo animus poetae cruciabatur. ltaque qui saevitiam Cupidinis experti co-
gnovissent, ad se venire iubet eosque docet, quid molestiarum ex mutatis amantium
moribus manarit. Emendationis tamen copiam facit scriptura Imperat in nostra. For-
tasse enim legendum: At tu, quisquis is es, cui tristi fronte Cupido Imperat, i: nostra
sint tua castra domo. ἰ sonat veni, ut apud Graecos saepe ἔρχου. nec raro apud latinos
poetas ire pro venire positum est: vid. Forbig. et Thil. ad Virgil. Aen. ΙΙ. 375. Veni,
inquit poeta, ad me: in mea domo castra tua sint, in quibus discas, quemadmodum
iniquae Veneri militandum sit. Post hoc distichon ea, quae paullo infra sequuntur,
Nota loquor, ponenda mihi videntur. Subitus‚' inquies, hic transitus est: non negem:
sed in tali, quale hoc carmen diximus esse ‚ noli omnia ad unguem perfecta esse. —
v. 36. praeda tamen multis est operata malis. mire dictum est. nec quidquam ad hunc
locum illustrandum ea faciunt, quae viri docti ad Eumenii orat. pro instit. schol. c. 4.
congesserunt. Nihil tamen mutandum puto. Fridericus quidem Jacob ad Lucil. Aetn.
v. 383. scribi iubet onerata. At neque adoperta, quae est varia scriptura, neque comi-
tata, etsi passiva vi non infrequens est, probari potest. Sententia enim postulat, ut
haec mala nascantur praeda i. e. praedae studio. — v. 38. hinc eruor, hinc caedes. Pro
cruor in nonnullis libris est furor, in aliis amor, quod Heynio potestatem fecit con-
iiciendi Hinc amor, heu, caedis. Verum 'vulgatam satis iam muniit Oudendorpius.
Hom. ll. XI. 163.: ἐκ τ’ ἀνδροκτασίης ἐκ θ’ αἳῇιιατος. recte: nam caede virorum sanguis
profunditur. at non minus apte dicitur eruor caedesque, quorum alterum vulnera
spectat, alterum necem. — mors propior Horat. C. Ι. 3, 32.; semotique prius tarda ne-
cessitas Leti corripuit gradum. conf. supra Ι. 10, 4. -— v, 39. vago ponto. Epitheton
immensitatem alvei, intra quem haec moles aquarum fluctuat, egregie declarat. Etenim
fluviorum lapsus angustioribus riparum intervallis coerciti sunt, maris contra fluctus
propter magnam litorum distantiam quasi errare ac vagari videntur. Inde apud Ovidium
Met. V111. 595: o proxima caelo regna vagae sortite tridentifer undae. Luc. Phars. V. 613.
sonat Ionio vagus Hadria ponto. dubias autem rates vocat, quia confidere iis non licet,
quippe quae iactatae facile evertantur3 quapropter eaedem instabiles dicuntur. Simili modo
ovid. epist. ex Pont. IV. 3, 32. fortunam dicit summum dubio sub pede semper habere or-
bem. —- V. 42. Ut multa innumera iugera pascat ove. in aliis libris legitur multa iugera,
in aliis multo iugere, in plerisque innumera ove, in perpaucis innumeram ovem aut in-
numeras oves. Lachmannus auctoritatem codicum secutus est, nuper tamen, ut Gruppius
quidem testatur, pro pascat emendavit carpat. Vossius de excerpt. Pocchi dedit: ut mille
innumera iugera pascat ove, immemor, quam male numerus finitus mille infinito iu-
gerum conveniat. Heynius, Huschkius ac Dissenius reposuerunt: ut multo innumeram
ingere pascat ovem. Usum singularis numeri verborum multo ingere et innumeram
ovem illustrarunt Dissen. (ad 1. 3, 28.) et Huschkius. Illud quoque certum est, ingere
posse defendi, cum veteres dixerint iugeribus. Apud Ciceronem iu Verr. l. 111. 47, 42.

5*

