XXX

nec idem sonat res cecidit et res cadit: alterum videlicet valet': die *Sache kommt zur
Entscheidung: alterum die Sache ist >entschiedem ltaque hoc loco si qui verba vota
eadunt explicant ad eventum perducta sunt (velut Gruppius l. l, 43. Euer Gelabd’ ist
erfflllt. et pag. 63), ipsi viderint, quo iure id faciant. Si vota ceciderunt i. e. si Sulpicia
iam uxor Cerinthi est, nonne ineptum est optare, ut amor flava coniugio vincula
portet sive ut matrimonio illa cum iuvene iungatur? Nuptiarum enim laetitiam croceis
istis ‘vinculis designari, apparet (conf. Plin. h. n. XXI. 22. extrem. et vet. enarrator
Iuven. Sat. VI. v. 2250. Hunc igitur scopulum ut viri docti devitarent, plerique *con-
iecturam Guieti et Heinsii viden' ut ( conf. Π. 1, 25.) certatim amplexi sunt , non
modo Vossius et Dissenius‚ sed etiam Broukhusius, Heynius et Huschkius. Vulgata
tamen propugnatores nacta est gravissimos Wunderlichium et Lachmannum. Heyn'ius
utinam paucis reiicit: Dissenius acrius instans requiri ait rationem , unde concludat
poeta, rata fore vota: quod si utinam legeretur, repente ac praeter exspectationem
novum votum fieri. esse etiam ieiune dictum· utinam strepitantibus alis advolet Amor.
Gruppius artificio interpretandi difficultatem quodammodo delusit. Equidem in voce
utinam non haesi· quippe enim, pocta paullo ante deum fecerat annuentem: adhortatus
erat iuvenem, ut rogaret: scire se dixerat, quae Cerinthus vota animo agitaret: velle
nimirum matrimonio cum puella‘iungi: his dictis subito addit: Vota cadunt i. e. hoc
ipso 'die natali vota ad exitum perducuntur (ietzt kommen sie zur Entscheidung):
quidni apte illa adiungantur: utinam Amor vadvolet strepitantibus alis portetque flava
coniugio vincula, sive demto orationis ornatu: utinam hoc die Sulpiciam uxorem ducas.
Nam incerti amores pleni sunt suspicionum et curarum. at felices ter et ampliuS‚ ut
Horatius dicit (Ι. C. 13, 17.), quos irrupta tenet copula nec malis divulsus querimoniis
suprema citius solvet amor die. Coniectura Italorum trepidantibus, cui Broukhusius et
Huschkius applauserunt, dubitanter accessit Heynius‚ mihi vehementer displicet, quam-
quam non ignoro et apud Ovidium (Metam. 1. 506.) prope eadem verba legi et voce
trepidare saepe agilitatem vel festinationem celeremque motum significari (vid. Gronov,
ad Liv. XVII. 1.) atque Genium seu Natalem parvum deum fuisse (vid. Broukh. ad h. l.):
verum qui loci ad tuendam illam scripturam proferuntur, eos si paullo diligentius exa-
minaveris , facile intelliges, nihil ad hunc locum pertinere. Hic ipse alarum strepitus,
quem amor advolans edit, augurium est laetissimum. celeritatis autem vis, nisi fallor,
ipsis verbis strepitantibus alis advolare expressa est. — ν. 21 et 22. Hic veniat Natalis
avis prolemque ministret, Ludat et ante tuos turba novella pedes. Scriptura variat.
pro hic legitur in aliis libris huc aut haec et pro veniat etiam veniet. Nicotaus Hein-
sius de coniectura dedit: huc venias Natalis avi ...... ministres, eique consentiunt
Heynius , Huschkius ‚ Dissenius ‚ sed ita ‚ ut veniat —- et ministret conservent. Qui
scripturam hic germanam duxerunt, explicant: iam prole parata, cum aetate ita provecti
eritis, ut avi appellemini, hic natalis vobis redeat. At veniat ipsum non valet redeat.
Frustra Heynius affert Tibull. Ι. 7, 64.; (candidior semper candidiorque veni) et Ovid. V.
Trist.5‚ 14. (opto, candidus huc venias): quorum locorum similitudo sane exigua est.
Deinde mire dictum foret: hic Amor signa certi matrimonii avis afferens veniat prolem·

