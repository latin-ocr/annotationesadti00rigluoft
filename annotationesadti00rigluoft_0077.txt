XXXIX

deam appellari, quia in abducenda puella operam praestiterit: nam in ipsos deos
huius facinoris auctores et adiutores poetam, non in praedatorem invehi. Haec ille.
At si Ceres propterea, quod amatori illi in abducenda Nemesi operam navarit, dura
appelletur, miror, Bacchum, qui si non in maiori, certe in eodem crimine esset, non
eodem aut simili epitheto notatum esse? Atqui tantum abest, ut poeta ei maledicat, ut
iuventutem eius praedicet. Religione‚ credo ‚ tactus poeta cavit, ne Bacchum, deum
poetis amicum, laederet. Sed id mitto: est aliud, quod mirationem faciat. Saepe qui-
dem poetae immodicos animi dolores ita depingunt, ut homines maxima in ipsos deos
probra coniicientes faciant, velut IV. 4, 14.: dicit in aeternos aspera verba deos. conf.
11. 6, 18. 111. 5, 14. Quae temeritas vel potius dementia etiamsi ab hominum super-
stitiosorum, quales veteres erant, ingenio et moribus non aliena est: inepte tamen
loqui homines ne sic quidem affectos decet. Quid est autem ineptius , quam punitos
velle deos (vid. Dissen. ad h. l.): quae enim ista poena? Num Ceres et Bacchus malo
frugum fructuumque proventu plecti poterant? Immo vero omnia incommoda ad aratorem
pertinebant: is ex frugum copia aut inopia conficiebat, num di sibi propitii au aversi
essent. Penes Cererem et Bacchum annus erat (conf. Hom. H ymn. C. 30, 5 sqq. Callimach.
Hymn. in Cerer. vv‚ 136 sqq. ovid. Met. V. 477. Horat. C. S. vv, 30 sqq.). Etiam infra
poeta precatur, ut Bacchus lacus hominis illius sibi invisi relinquat. Itaque di relin-
quunt vel deserunt tecta , arva, vineta ‚ alia huiusmodi3 iidem laetantur felici mune-
rum suorum ubertate: dolent, si ipsorum quasi regua insigni aliqua calamitate affligun-
tur: sed ipsos deos his casibus puniri vel mulctari, num veteres unquam opinati sue-
rint, dubito. Verum fortasse nimis urgeo3 quod puniri dixerunt interpretes illi, dolere
valet. Ergo poetam volunt devovisse agros rivalis et vineta, ut Ceres et Bacchus ipsi
amisso omni proventu dolerent. Video. Sed quid verbis fiat devotos, Bacche, relinque
lacus: nonne dicendum erat: te Bacche relinquant lacus seu destituant, ut supra
dictum est At tibi, dura Ceres, persolvat cet. Noli autem putare, relinque hoc loco
dictum esse, ut apud Virgil. Georg. lv. 326.: En etiam hunc ipsum vitae mortalis
honorem te matre relinquo. Quae cum ita sint ‚ equidem consentio , haec in amato-
rem puellae dicta esse. Idem sentit Gruppius (l. L). Nee dubium est, quin ita hnic
locus explicandus sit: ut enim sibi poeta largam praedam obtingere, ita rivalem omni·
bus incommodis affici vult. Quod vero scribitur abducis, id mihi neque in Cererem
neque in amatorem quadrare videtur: erat enim abducta puella neque abducit valet
‚ abduxit aut retinet. acerba autem foret irrisio, si dictum esset: segetem fnisse, quae
puellam abduceret i. e. puellam non amatorem, sed eius divitias secutam esse. Et erat
iste amator dignus tali puella, ista puella digna tali amatore. Quam autem hoc sive
facete sive acerbe dictum iis conveniat, quae leguntur Ι. 9, 49. et in hoc carmine
paullo supra (v. 35.), manifestum est: quadecaussa non dubitem legere: At tibi dura
seges, Nemesim quae abduxit ab urbe, Persolvat nulla semina certa fide. Verba seges
nullafide semina persolvat plana sunt. conf. Horat. Epist. 1. 7, 87.; spem mentita seges
sed egregie certa et nulla fide inter se comparata sunt, ut vis et effectus exsecra-
tionis cernatur. Quod sequitur Et tu, Bacche tener, cum modo eodem pronomine

