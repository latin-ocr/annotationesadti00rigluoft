XXXVIII

signa servitutis. Atque ipse i. e. ger-ade der est haud dubie rivalis Tibulli. Verum
etsi is utique his verbis denotatur , id tamen in omnes eiusdem generis homines quin
dictum sit, non dubito. Itaque hanc puto subesse sententiam: hodie vel deterrimus
quisque et sordidissimo loco natus , dummodo dives sit, plurimum apud puellas valet.
His dictis poeta monet, quot mala ex avaritia sive praedae studio fluxerint eaque
breviter recenset. Tum vero indignabundus: at quid tandem, inquit, ut assequantur,
isti praedatores tot vitae pericula ac rerum discrimina subeunt? Ut scilicet latifundia
possideant, magnifice aedificent, piscinas habeant, suas denique insanas cupiditates
expleant. Quis non videt, quam apte haec quamque sapienter cum iis, quae sequuntur,
composita sint? Etenim postquam poeta non sine laetitiae commendatione, qua puellae
animum alliceret, suam illis opibus paupertatem comparavit, iam deposita omni
simulatione fassus sese cognosse, plus apud puellam hominis istius divitias, quam
suarum fortunarum mediocritatem valere, se quoque dicit praedandi caussa milita-
turum, non ut ipse locupletetur, sed ut puellae instrumenta luxuriae possit suppe-
ditare. Quae quam sint ad commovendum puellae animum accommodata , nemo erit,
quin sentiat. Dum ipse sese omnia facturum esse pollicetur solo amore erga puel-
lam ductum, praedatorem avaritiae tantummodo et luxuriae suae inservire affirmat.
Veruntamen Tibullus se divitem esse optat, ille rivalis dives est: inde novae irae;
quibus accensus poeta et hominem istum omnibus precibus (conf. Valer. Cat. diras
w. 8 sqq.) detestatur et ruri ipsi agrorumque copiis succenset, quippe 'quibus factum
sit, ut Nemesis sibi abduceretur. Vilem igitur priscorum hominum victum cultumque,
dummodo consuetudine puellae frui ipsi liceat, omni *lautitiae isti anteponit; quin,
hoc ut assequatur, ne durissimam quidem servitutem servire recusat. Hoc modo
haec mihi quidem inter se videntur cohaerere (at conf. Grupp. l. l. p. 99.). —- V. 61.
At tibi dura seges, Nemesim qui abducis ab urbe, Persolvat nulla semina certa fide.
Sic dedit Lachmannus. Pro qui in aliis libris reperitur quae et itasinde ab Aldo di-
vulgatum ait Lachmannus: pro abducis legitur in codic. Parisin. abducit: certa Puccii
est, in aliis iisque bonis libris legitur terra. Memorabilis denique coniectura est Heinsii
Ceres. Hac igitur emendatione ascita variaeque scripturae delectu habito Heynius et
Dissenius haecce concinnaverunt: At tibi, dura Ceres, Nemesim quae adducis ab urbe
Pers-olvat nulla semina terra fide: quibus consentit Huschkius , nisi quod Nemesin
scripsit. Agitedum ea diligentius consideremus. Segetem saepe pro agro, qui conseri
possit, positum esse nemo ignorat. conf. Voss. ad Virg. Georg. IV. 1, 29.: nec pecori
opportuna seges nec commoda Baccho. vid. supra 1. 9, 35. Dura igitur seges foret
durum arvum: quod si proprie dictum est, quid sonet, intelligitur. Atque Vulpius
epitheton dur-a putat propterea delectum, ut esset, quod opponeretur tenero Baccho:
de qua re Dissenius (vid. eius annot. ad h. l.) valde dissentit. Vulgata scriptura terra
cum verbis dura seges conciliari nequit; quid enim istuc, dura seges persolvat nulla
semina terra fide? Quod cum esset manifestum, Heinsius emendavit Ceres: atqui ne-
cessario hanc deam commemorandam fuisse, Dissenius et Gruppius censuerunt; subsequi
enim nomen Bacchi, cum quo Ceres componeretur. Duram autemDissenius existimat

1·an

