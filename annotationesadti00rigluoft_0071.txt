XXXIII

subriguisse: quae vox qua auctoritate nitatur, nescio. Si quid in hoc versu complorato
mutandum putarem, coniicerem: Lacteus et mulctris obriguisse liquor (conf. Calpurn.
Eclog. V. 65. 111.·66.), At totius sententiae conformatio pessime neglecta ab omni emen-
dandi conatu absterret. Ut enim particula et hoc loco valeat »und so fort« , quod tamen
Dissenius merito aspernatur, qui possit infinitivus obriguisse ex eodem verbo fertur
pendere? Quid tamen istuc? fertur· Apollo docuisse — et liquor obriguisse? scribendum
saltem erat: et tum primum obriguisse liquor. Tantam componendae orationis inscitiam
nemo erit qui Tibullo dignam ducat. — v. 30 sqq. In his distichis Dissenius (vide proleg.
p. 84 sq.) reprehendit anaphoram. mire enim res inter se dissimillimas componi, vitulum
gestatum et carmina boum mugitu rupta, templa deserta et capillos neglectos. Equidem
non invitus concedo ‚ totius loci compositionem laborare: sed anaphorae usum puto
quodammodo defendi posse. Atque de superioribus distichis, in quihus vox quotiens
geminata est, res facili negotio conficitur. Demto enim orationis ornatu apparet hanc esse
sententiam: Apollo negotia pastoritia (conf. Ι. l, 29 sq.) strenue obiit, ita ut saepe et
vitulos humeris gestaret et inter ipsa armenta carmina caneret. Utrumque valde abhorruit
a persona eius dei, qui arcum fulgentem (vid. Hor. C. Saec. v. 32.) humero gestare et inter
lovis coenam lyra canere (Hor. C. l. 32, 16.) solitus erat. Quapropter quae his ipsis
rebus contraria sunt, humilia dico pastoralis curae negotia, apte hoc loco componuntur.
Multo ad explicandum difficilior est ratio anaphorae, quae est in subsequentibus disti-
chis. Quid enim res iis explicatae simile aut commune habent? Dicam. Est dolor, quem
neglectum ab Apolline et ingenii et corporis decus commovet. dolent enim ii, qui ora-
culum sciscitaturi desertum illud invenerunt et infecta re domum revertuntur: dolet
etiam Latona ‚ inornatum filii capillum conspicata. Atque utraque re, et vaticinandi
arte et corporis forma, imprimis crinibus Apollo gloriatus est: quam gloriam Iuno
apud Lucianum (Dial. deor. XVI.) ridet. Quod si scriptum esset in hunc modum:
saepe doluit irrita turba ...... saepe doluit Latona, offensio anaphorae, quae Dissenio
intolerabilis visa est, magna ex parte sublata foret. Restant alia, quaein disceptationem
veniant, sed leviora. ln versu namque quinto decimo Heynius et Huschkius tuentur
scripturam plurimorum librorum tunc: Lachmannus vero, Dissenius‚ Gruppius alteram
tum. Cum poeta inventionem harum rerum Apollini tribuat , mihi tunc magis ‚ quam
tum probatur: est enim fere tum primum. -— Versu undevigesimo Heynius, Huschkius,
Lachmannus‚ Dissenius ad unum omnes dederunt dum, repudiata altera scriptura, quae
paucorum librorum est, cum. Recte quidem grammatici docent, dum plerumque indi-
cativo verbi iungi: qua de caussa Huschkius operam dedit, ut usum coniunctivi hoc
loco positi auctoritate aliorum scriptorum firmaret (adde Tac. ann. Vl. 19. et conf.
omnino Hand. ad Tursell. partic. Tom. ΙΙ. p. 305 et 312 sq.). Res est manifesta. Dici
potest dum canit, quod praesens persaepe est historicum quod vocatum dum canebat
(so lange er sang); dum cecinit, ubi temporis spatium quasi cogitatione circumscriptum
tenetur (so lange oder wahrend er gesungen hat): denique, id quod hoc loco legi-
tur, dum caneret (wenn er einmal oder wenn er gerade sang): cui coniunctivo ea
vis est, ut res a sensu tota ad mentem et cogitationem revocetur. — trepidis rebus,

