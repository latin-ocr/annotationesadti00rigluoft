11

proclivitates„ soli ingenium ( conf. Orell. ad Horat. Epod. C. 13, 13.). Imprimis torrentes
qui dicuntur notum est quam varient faciem , ut in variatis epithetis diligentia potius,
quam temeritas poetarum cernatur. Ignotis autem fluminibus satis erat epitheton ad-
iecisse, quod in naturam aquae caderet. Ad designandum vero nobilioris alicuius fluvii
ingenium epitheton deligere laudi eius pervulgatae contrarium nonne hominis) foret
prope delirantis? Itaque cum Cydnus amnis aquarn-m liquore perlucido insignis esset
(Arr. de exped. Alex. 11. 4. Curt. l. Ill. c. 4.), epitheton caeruleus cum aliis, tum viro
doctissimo, qui in explicanda huius vocis significatione diligentissime versatus est,
Jacobo (in quaestt. epic. p. 162.) parum probatum est. Ea huius epitheti ‘offensione
commotus ego aliquando conieceramz An te Cydne canam placidis qui leniter undis
Caeruleis tacitus per vada serpis aquis: caeruleis aquis dictum volui pro ad caeruleas
aquas i. e. mare vel sinum Issicum, in quem Cydnus emitteretur. At postea monitus,
Helvetios lacus et fluvios plerosque sereno coelo cum summa esset aquarum tranquilli
tas, caeruleos esse iisdemque nihil liquidius, cognovi, posse Cydnum quoque cae·
ruleum ita vocari, ut nibil liquori eius officeretur. Quam rem Claudiani locus a
Vossio prolatus (l. 49, 5, 28.) confirmat, ubi lacus caeruleus vitreis idem lucidus
usque vadis dicitur. Sed restat aliud, quod scrupulum iniiciat. qua de causa coniece-
runt Statius caeruleis placidus, Vossius caeruleus placidae — aquae, et hic quidem
docet, placidam aquam τόπον esse λιμνάζωψα Strabonis. De qua re consentiens Wun-
derlichius servata scriptura placidis aquis explicat ad placidas aquas i. e. ad lacum,
in quem Cydnus effunditur. Idem sentiunt, qui caeruleis — aquis scribi maluerunt,
Statius et Heynius: quam amphiboliam constructionis nescio an iure reprehenderit Dis-
senius. Merito autem ille damnat Huschkii coniecturam caeruleae placidus, qua oratio
non ornetur, sed oneretur. Vulgata tacitis leniter undis elegantissimo Horatii loco
(C. 1. 3. 7.; Liris quieta mordet aqua taciturnus amnis) apte componi potest: Huschkii
inventum non potest. Una verissima est Wunderlichii interpretatio verborum per vada:
esse enim ait per· alveum: fortasse miraris, tam nude positum esse vada: at cum verbum
serpis proxime collocatum sit, epitheton non admodum desideratur. Dativum placidi-5
aquis post ablativum tacitis undis inscite illatum esse, nemo neget: idque ipsum
maximopere Dissenio displicuit: nec tamen hoc quicquid vitii est, interpreti aut libra-
riorum cuiquam tribuendum est, sed ipsi poetae. — V. 15. Quantus et aetherio con-
tingens vertice nubes frigidus intonsos Taurus alat Cilices. Scriptura arat necessario
corrigenda est: quam qui tuentur, argutius ‚ quam verius hanc vocem interpretantur
(vid. Heyn. et Huschk. ad h. l.). Alit graece sonat τρέφει, quod saepe ponitur pro ἔχεις
quamquam est multo, quam istud ‚ significantius. Hoc autem loco alit proprie dictum
esse, ex iis intelligitur, quae'Strabo de pascuis convallibusque Tauri fertilibus tradidit.
Pro aetherio in promtu erat scribere aetherias, vel quod Huschkio placuit, aerio:
sed recte Lachmannus et Dissenius aetherio servarunt. conf. Sil. Italic. 111. 480. 491
et 493. Aetherius vertex poetis dicitur arduus, celsus, Intonsi Cilices sunt, qui Avieno
deser. orb. terr. v. 1029. diri vocantur. Etiam Getae ab Ovidio et Alpium incolae a
Livio appellantur intonsi. Paullo infra epitheta tria uni substantivo iuncta sunt, intacta,

