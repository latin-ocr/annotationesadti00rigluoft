XIX

ne·›milites incastris stativis otio diffluerent (conf. Tacit. Annal. Ι, 16), imperatores
fortes ac strenui sedulo cavebant, velut Scipio Africanus, qui ut exercitum ante Nu· .
mantiam ad pristinam disciplinae severitatem revocaret, instituit, ut quotidie milites in
opere haberet. quod idem fecit Q. Metellus in Africa ‚ postquam Albini exercitus ei
traditus est. commodissime autem huic loco conferri possunt ea, quae Livius narrat
L‘xuv cp. 3. 4: Neminem, inquit, totis mox castris (Aemilii Paulli) quietum videres:
acuere alii gladios , alii galeas bucculasque, scuta alii loricasque tergere; alii aptare
corpori arma experirique sub his membrorum agilitatem: quatere alii pila, alii micare
gladiis mucronemque intueri, ut facile quis cerneret, ubi primum conserendi manum
cum hoste data occasio esset, aut victoria egregia aut morte memorabili inituros bel-
lum. Haec igitur militum studia in castris cum aut excitarentur imperatoris virtute aut
inertia eius refrigerarentur, poeta locum sibi datum vidit digrediendi. Quae digressio
ets'i nimia, qua poeta usus est, diligentia molestiam creat, a laude tamen Messalae
non aliena est. Aliter sentit Dissenius. quem vide ad h. l. ——- v, 91. celeremve arto.
haec vulgata scriptura est, quam viri docti omnes ad unum reiecerunt. Ayrmanno pla·
cuit celeremque: id melius esse, quam celeremve, comparet: atque Heynius non veri·
tus est, Ayrmanno assentiri: at multo subtilius iudicavit Dissenius. vidit enim celerem-
que scribi non potuisse, cum tardo in altera parte sententiae principem locum teneret.
Omnino celerem Lachmauno et Dissenio suspectum est. Et iniucunda sane est vocis
paullo supra positae repetitio: ¹sed neque ab isto poeta quidquam ad unguem expoli-
tum exigi potest et accidit idem aliis iisque melioribus scriptoribus. Difficile est autem
excogitare aliquid, quod tardo aptius opponatur. Mihi id unum persuasum est, male
inculcatum esse ve. Itali coniecerunt arctato: quod cur tantopere Disseuio displicuerit,
non perspicio (conf. Doderlin. synonym. Tom. IV p. 431 sqq.) ovid. Remed. Am.
396: attrahe lora Fortius, et gyro curre poeta tuo. —· v. 93. directo contendere
passu. Dissenius passu tuetur. recte enim directum passum obliquo equi in gyrum
acti opponi. Atque passus et tardus et rapidus est, velut lecti illi apud Virgilium
oratores rapidis passibus feruntur et Atalanta apud Ovidium passu volat alite. Sed
citatus vel velox passus fere hominis est: equi, ubi citantur, currunt. Hoc igitur no·-
mine cursu rectius videatur dici, quam passu. Nec tamen id tanti existimo esse, ut
quidquam contra auctoritatem librorum mutetur. Citato equo contendere locutio proba
est et frequens. At idem in sequenti versu positum esse ‚ viri docti aegre tulerunt.
Operam igitur dederunt, ut coniectura germanam scripturam restituerent. Broukhusius
coniecit compellere, Crusius convertere, Disaenius decurrere. ld melius est. Nam
cum contendere in proxime superiori versu dictum sit, verbum transitivum compellere
vel convertere ad orationis constructionem minus aptum est. Num decurrere scriptum
fuerit, necne, quis pro certo dicat? Equidem desidero verbum, quod, ut ita dicam, e
regione opponatur verbo contendere. — W. 95. Quis parma — funda. Pro grandis
venit impetusseperitur in libris etiam veniat gravis, quam scripturam Lachmannus
dicit idonea auctoritate carere. De ceteris codices inter se consentiunt: at virorum

doctorum magna est dissensio. Dissenius secutus Lachmannum virgula post vocem
3 *e

