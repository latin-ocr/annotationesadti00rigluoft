XVII

acies legi: vulgi arma hac significatione positum non reperi. Bachius milites gregarios
(velut Tacit. Hist. Ι. 46, 5.) dici arbitratus est; Vossius et Dissenius arma vulgi ex-
plicant cultros, falces, alia id genus arma, quae vulgus in discordiis ac dissidiis,ad in·
ferenda vulnera et caedem arripiat: his armis egregie opponi tubam, qua ea, quae a
militibus committantur, proelia indicentur. Et apud Propertium quidem (IV. E1.1. v. 27.)
iusta arma ustis sudibus opponuntur (vid. annot. Kuinoel. ad h. l.). atque manus illa,
quam Scipio Nasica ad opprimendum Gracchum duxit, fustibus, clavis subselliorumque
fragminibus armata erat (v. Plut. v, Gracchi c. 19.). Verum enim vero poeta de bellis
loquitur, non de rixis pugnis certaminibusque, quae ab hominibus de intima plebe
conserantur. Ipse enim postquam dixit nec bella fuerunt, non arces, non vallus erat,
paullo infra: nunc, inquit, ad bella trahor et iam quis forsitan. hostis cet. Recte
igitur Praefkius a Vossio et Dissenio dissentit: at si idem collato cum his verbis nobi-
lissimo illo Horatii loco, ubi apud inferos vulgus Alcaei carmina cupidius audit, vulgi
arma existimat a Tibullo dici, quod multitudo imperita armis gaudeat atque exsultet
tubaeque sonum a poeta non sine trepidatione auditum laetissimo animo excipiat,
haec eius interpretatio non multum quidem ab Heynii et Vulpii sententia discedit: sed
hi aliquanto planius arma vulgi ea dicunt esse, quae vulgus, non ii, qui sapiant ac
pacem colant, sectentur. Nec vero deerant viri docti, qui rati vocem vulgi depravatam
esse ad coniecturam confugerent. Ac Broukhusius quidem coniecit Valgi, Boschius
frugi, Huschkius vel ubi. Heinsius dulcis. De his opinionibus Broukhusiana iam ex-
plosa et reiecta est: Huschkiana 'nihil fieri petest deterius; Boschii frugi, etiam si teneas
ea, quae Cic. Tusc. disputt. ΙΙΙ, 8. de vi et significatione huius vocabuli tradit, tamen
non neges, nimis languere (vid. Huschk. annot. ad h. l.>. Quid quod verbis tunc mihi
vita foret si quidem sonant tunc vixissem, frugi ne adiici quidem potest. idemque Hein-
sianae coniecturae· occurrit. Age sis ergo locum consideremus. Poeta modo dixit: arma
inventa contra feras vitio hominum ad mutuam caedem conversa esse. Caussam bellorum
avaritiam esse: quamdiu homines pauperes fuissent, omnia fuisse pacata, tranquilla, se-
cura. His, inquit, temporibus si vixissem ‚ nec vulgi arma nossem neque tubam audissem.
Manifestum est, tuba indicari iusta proelia vel iustam militiam: inde consequitur, ut
verba vulgi arma, si sana sint, aliud quid significent. Stipendia, quae ipse, cum aeta-
tem militarem agere coepisset, in equitibus facere debebat, vulgi arma certe non dixit.
Contemtim potius vulgus videtur dictum esse. Arma nosse quamquam saepenumero
valet armis uti scire (confer. Kissling. ad Tacit. Histt. Ι. 48, 1.); hoc tamen loco nosse
mihi videtur sonare idem, quod interdum sentire, i. e. dolore quodam ac damno ex
aliqua re capto, qualis ea res sit, intelligere, velut Horat. Ι. 15, 26. nosces Merionen.
Poeta igitur, ni fallor (vide tamen Dissen. proleg. p. 15 et 16.) his verbis notare videtur
saevam illam et ferocem turbam hominum, qui profligatis Bruti et Cassii partibus a trium-
viris exauctorati aut dimissi agrisque Italiae municipalibus donati iure iniuria in posses-
siones alienas invaserunt. qua calamitate publica Tibullus quoque partem patrimonii amisit
(confer. 1. l. Propert. IV. l, 130. Grupp. l. l. p. 259). Itaque totius loci sententia haec
est: si tum vixissem, neque armati vulgi iniurias passus essem neque arma gestare et

