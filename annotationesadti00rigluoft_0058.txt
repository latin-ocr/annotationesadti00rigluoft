XX

rum scriptura Heinsio, Vulpio‚ Huschkio, Lachmanno, Dis-senio probata est. ln paucis
libris legitur aratores: quae scriptura Broukhusio visa est multo elegantior. Heynius.
quamquam Heinsio consentit, aratores epico magiS, quam elegiaco carmini convenire,
haeret tamen, nec vero quidquam ad sustentandam scripturam aratores affert,- sed miratur
solum, cur Vulpius tanto eam fastidio reiecerit. Atque Jacobsius, cum Vulpius negasset,
boves, qui nondum aruissent, sed araturi essent, ullo pacto potuisse aratores dici,
eum ita refellit, ut aratores per prolepsin dictum esse statueret. Suffragatur ei Jacob
quaestt. epicc. p. 156. Idem sensisse Gruppius videtur, qui Puccii quam vocat con-
iecturam scripturae araturos anteponere non dubitaverit. Quod genus loquendi pro-
lepsis dicitur, eo quamquam apud poetas nihil est frequentius (conf. Jacob. l.l. p. 137.
sqq. et Axt. ad Vestrit. Spur. p. 62.): equidem tamen ad haec interpretationis artificia, ubi
non necesse fuerit, confugere nolim veritus, ne temere nostras argutias veteribus scripto-
ribus largiamur. Atqui quae sit hoc loco necessitas rei per prolepsin explicandae, non
perspicio, praesertim eum servata scriptura araturos luculenter indicetur, ad quod opus .
boves a natura facti destinatique sint. ltaque etsi dubium non est, quin scriptura ara-
tores possit defendi, tamen cum alteri scripturae haud leve momentum accedat codi-
cum auctoritas, cumque non minus ea declaretur, Pacem auctorem fuisse hoves ad
usum arationis domandi, ego hanc ipsam scripturam araturos praeferendam puto scriptu-
rae aratores. Num illud, quam hoc suavius dulciusque sonet (vide Praesck. Progr.
Gymnas. Brandenb. Now 1837 p. 17.), id suo cuique aurium iudicio decernendum
relinquo. Restat, ut dicam de varietate scripturae curva et panda: utrumque sanum
et probum est: utrum scripserit Tibullus , quis pro certo dicat. sola igitur codicum
auctoritate decernendum erit, utrum legatur. Etiam Ovid. Fast. lV. 216.: curva
iuga: frequentius tamen apud hunc scriptorem panda esse, viri docti observarunt. —
v. 49. jace bidens vomerque vigent. ln excerpt. Scalig. nitet, unde Guietus emendando
refinxit nitent. Speciosum sane: sed cum hoc ipso vigore bidens et vomer nitescant,
illa, sive scriptura est sive coniectura ne assequitur quidem vim verbi vigent, quod
quoniam assiduum utriusque instrumenti usum indicat, neglectis ac iacentibus armis e
regione opponitur. Ceterum ut fervet opus (Virgil. Aen. l. 436.)‚ bella calent (vid.
paullo infra), ita hoc loco vigent dictum est. Ovid. Fast. V. 279.: cetera luxuriae non-
dum instrumenta vigebant. — v, 51. Rusticus e lucoque vehit male sobrius ipse Uxo-
rem cet. Particula que tertio loco posita minus habet offensionis, quia praepositio cum
substantivo arctius iuncta est et quasi coaluit. Ovid. art. amat. l. 111. 22: in medios
desiluitque rogos. Vide omnino Huschk. ad h. l. Quodsi Heynius que cum grata ne-
gligentia ait positum esse, fallitur. Accuratius de hac re egit Dissenius, vellem paullo
planius et dilucidius. Qui hoc loco que poni potuerit, facile intelliges, si demto ora-
tionis ornatu sententiam ita explanaveris: rusticus pace et in agri ac vitium culturam
incumbit et voluptati etiam atque laetitiae se dat. Haec duo pacis quasi munera, quae
vitae rusticae obveniunt, una cogitatione cum complectenda sint, apte coniunctione que
copulantur. — v, 58. Lentus utrumque sedet. Ad lepidam totius imaginis venustatem
plurimum valet epitheton lentus: quod non videntur sensisse viri docti, qui scripturam

