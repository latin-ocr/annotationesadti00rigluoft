xxxvl!

buius loci brevitas cum proxime superioris copia comparetur, non potest nou videri
nimia. Tantum quod poeta continentiam puellae spe et animo haustam vilitate vasorum
quorundam significaverat, cum ad increpandam puellae avaritiam et perfidiam adsiluit.
Qua re commotus Huschkius etsi retinet scripturam At tibi, propensior tamen est ad
tuendam alteram At mihi. Sic enim et praedatoris opulentiae paupertatem ait Tibulli
opponi et quam molestiam eadem illa verba At tibi paullo infra (v. 61.) repetita
afferrent, eam omnem depelli. Ergo de Huschkii opinione sententia totius loci haec
foret: at ego pauper et paucis contentus sum: verum quoniam video ‚ puellam meam
avaram esse, ego quoque quamvis invitus ad capessendam praedam me accingam, non
ut mihi divitias comparem, sed ut habeam, quibus opibus puellae aviditatem expleam.
Haec et ad ea, quae supra de praedatore dicta sunt, apte composita esse et inter se
optime cohaerere, negari nequit. Nec moror coniunctivum trahant: quidni enim com-⁴
mode dicatur: wie gerne brachte ich ohne allen Prunk meine Tage zu: sed intelligi
poeta vult, sibi id non permitti, quippe cum puella divitiis inhiet. Simili modo apud
Horatium L. Ι. 31, 15. me pascant explicari potest ω es mugen mich ernahren« -— dum-
modo videlicet tu frui paratis et valido mihi dones et integra cum mente cet.: aptior
tamen est indicativus pascunt, quo posito intelligis Horatium de vitae cultusque con·
suetudine loqui. ldem dici potest de hoc loco, in quo interpretando versamur. Nec,
si ea quidem, quam supra explicavimus, his verbis subest sententia, dubium est, quin
praeferendus sit indicativus. Verum enim vero si totius loci compositionem diligentius
consideraveris, facile videbis, hoc loco omnino non id agi, ut Tibulli paupertas cum
luxuria divitis illius hominis comparetur, sed aliam esse caussam, cur poeta paupertatis
suae mentionem fecerit. Atque ad hoc unum summa totius loci referenda est. Optat
nimirum Tibullus , id vitae genus puellae placere. Inde apparet, et quamobrem con-
iunctivus positus sit et quam prudenter sit epitheton laeta additum. Hac enim laetitia,
qua ipsius paupertas abundaret, luxuries illius hominis careret, animum puellae alli-
cere tentavit. Ad quae verba quis non meminerit loci illius Horatiani (C. ltt. l, 19.)=
destrictus ensis cui super impia cervice pendet, non Siculae dapes dulcem elaborabunt
saporem cet. Ostendit sane, quod poeta Nemesim, quam nondum nominavit, pronomine
secundae personae alloquitur quodque iisdem verbis paullo infra praedatorem compellat.
Illud Dissenius alio loco huius haud dissimili (I. 8, 27, 69.) defendit vel potius excu-
savit: hoc nullo pacto defendi vel excusari potest: nec necesse erit, si semel nobis
erit persuasum ‚ hoc carmen aut a poeta non esse elimatum aut temporum iniquitate
corruptum.V. 59 sq. Hoc distichon, ut supra dixi, arbitror ponendum post versum trice-
simum quartum: quod postea cognovi etiam Gruppio (l. l. p. 99.) placuisse. Tum vero
sententiae hac ratione inter se nexae colligataeque forent: postquam poeta fassus est, ξ
sibi quoque tristi fronte Cupidinem imperare ‚ convocatis ‚ quibus idem evenisset, in
suam domum tanquam iu castra, in quibus molestias militiae Veneri dicatae percipere
possent, Nota, inquit, loquor i. e. cognita et experta (Allbekanntes). Prop. 111. 13, 6.:
Certa loquor , sed nulla fides. Tum addit: regnum ipse tenet, quem saepe coegit
Barbam gypsatos ferre catasta pedes. Manifestum est, opposita esse regnum et

