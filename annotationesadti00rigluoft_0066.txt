Cantat mutanda fuerit. At vero et adverbium et operata nude positum non admodum..
placent: nec dubium esse potest, quin recte legatur: assiduae textrix operata Minervae.-
Est enim Minerva hoc loco positum pro ipso telae artificio, cui perficiendo textrix ista-
operam dat. conf. virgil. Aen. Vln. 409. Ovid. Met. IV. 33. - v. 66. et applauso tela
sonat latere. Quae est paucorum librorum scriptura appulso, nemo erit qui eam anteponat
vulgatae: sed Mureti vestigia secutus malim legi: a plausa tela sonat latere. —- V. 67 sq.
praepositionem in enumerandis rebus saepe a poetis bis terve eandem poni, viri docti
pridem docuerunt. Confer. Thilium ad Virgil. Aen. 11. 365. et Forbig. ad Virg. Aen. l. lx.
556. Hoc loco inter »mitten unter« ter repetitum succurrit exilitati enumerationis.
Magnam vim aut etiam elegantiam inesse in praepositione ter repetita non sentio: si
esset geminata, rei consultum foret. — ν. 88. lascivo sidera choro. Chorus siderum
num apud ullum scriptorem lascivus vocatus sit, nescio: sed lascivientibus omnia, etiam
ea ‚ quae alias magna et venerabilia et sunt et habentur, lasciviunt, sicut saltantibus
circumagi cetera et moveri videntur. ltaque hoc loco lascivientibus siderum chori lason
viunt ipsi. Ex loco Ovidiano, quem attulit Heynius (tlt. Met. 685), quid tandem disci·
mus? nempe delphinos, qui lascivi solent esse, lasciva corpora iactare: nec dubium est,
quin omnes omnium laetorum et lascivorum hominum et animalium motus saltatione&
quc hoc epitheto insigniri possint. — v. 89. fulvis circumdatus alis. Pro fulvis Brouk«
husius scripsit fuscis, ut legitur 111. 4 , 55.; Heinsius furvis, quod -Heynio probatur.
Scriptura fulvis, cum in versu proxime superiore sidera dicta sint fulva i. e. coruscav
seu rutilantia, inficeta et insulsa est. Caussa mendi a librariis illati manifesta est. Quae
nocte aut tenebris nascuntur, ea si alata finguntur, alis nigris seu fuscis instruenda
sunt. Nec de caelo, ut apud Virgil. V. 838„ hic Somnus delabitur. Recte igitur Hey-
nius, Huschkius, Dissenius ab Italis steterunt. — tacitus: conf. Ovid. Metam. XI. 650.:
ille volat nullos strepitus facientibus alis Per tenebras. Sil. Italic. X. 354: per tacitum.
allapsus. -— nigra somnia. Heinsio placuit pigra. Broukhusius cum in uno libro
mera invenisset, coniecit vara, quod conveniret incerto pedi. At vere vidit Hey-
nius, tum vulga, non vara fuisse scribendum. Huschkius ‚e varia scriptura delegit vana-1
Atque vana et dici possunt et dicta sunt somnia. At vellem obtemperasset Heynio‚
qui monuerat, elegorum esse ‚ epitheton ‚ quod rei esset proprium ‚ repetere: itaque
cum niger somnus dictus esset, somnia quoque nigra fuisse dicenda. Confirmatur
praeterea aliqua saltem ex parte scriptura nigra Euripiden illo μελανοπτερύγων ὀνείρων.
Omnem autem dubitationem tollunt Ovidii verba (Fast. IV. 662.): nox venit et secum.
somnia nigra trahit.

Eleg. 11. v, l. Distinguendum est ita, ut voces Natalis venit iungantur cum verbis
ad aras. Haec distinguendi ratio locis, quos viri docti et ex aliis scriptoribus et ex
Tibullo attulerunt, satis firmatur. Constat enim, haud raro ipsos deos sacris suis ad-
fuisse. —- v. 4. Cum odores in ipsa Arabia nascantur, scriptura e terra mihi magis,
quam altera a terra probatur. - tener Arabs dicitur, qui Catullo, Virgilio, Claudiano,
aliis poetis mollis vocatur. Est autem tener hoc loco Schwachling‚ quod quam prope
ad vim vocis mollis. i. e. Weichling accedat, manifestum est. Ceterum de fertilitate

